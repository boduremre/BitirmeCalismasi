# Bitirme Çalışması
BSM 498 Bitirme Çalışması Dersi kapsamında geliştirilen <b>"Soru Havuzu Yazılımının Geliştirilmesi"</b> konulu bitirme çalışmasına ait dokümanları ve proje kaynak kodlarını içerir. 
### ÖZET
Anahtar kelimeler: Soru Havuzu, Soru Bankası, Çevrimiçi Sınav Sistemi<br><br>
Bu araştırmada, test sınavlarında kullanılmak üzere hazırlanan çoktan seçmeli soruların dijital ortamda saklanması için bir çevrimiçi soru havuzu yazılımının geliştirilmesi amaçlanmıştır. Bu yazılım sayesinde test sınavlarında kullanılacak soruların soru yazarı öğretmenler tarafından yazılması ve alan uzmanı öğretmenler tarafından kontrol edilerek ayırt ediciliği yüksek soruların oluşturulması ve istenen koşullardaki soruların test sınavlarında hızlı bir şekilde kullanılabilmesi sağlanacaktır.<br><br>Soru Havuzu Yazılımında çoktan seçmeli test sorularının ders, sınıf seviyesi, ünite, konu, kazanım, zorluk seviyesi vb. gibi kriterlere göre havuza eklenmesi sağlanmıştır. Böylece belirli bir ders için test sınavı oluşturulurken çoktan seçmeli soruların istenilen kriterlere göre hızlı bir şekilde temin edilmesi mümkündür. Sorular istenildiğinde Word ortamına aktarılabilir veya yazıcıdan çıktı alınabilir.<br><br>Yazılım geliştirilirken WAMP (Apache) sunucu ortamı kullanılmış olup programlama dili olarak PHP Programlama dili, VTYS olarak MySQL seçilmiştir. PHP ve MYSQL seçilmesinde bu teknolojilerin açık kaynak ve esnek olması dikkate alınmıştır. Ayrıca yazılımın geliştirilmesinde MVC yaklaşımı temel alınmış bu nedenle MVC yaklaşımını benimseyen PHP Framework’ü olan Codeigniter Framework’ü kullanılmıştır.<br><br>Bu çalışma ile PHP ve MySQL kullanılarak bir soru havuzu yazılımı geliştirilmiştir. Test sınavlarından kullanılacak çoktan seçmeli soruların dijital bir ortamda saklanarak maliyet, hız ve kullanım kolaylığı gibi avantajları ortaya konmuştur. Ayrıca, yazılımın daha etkin ve verimli şekilde geliştirilmesi için önerilerde bulunulmuştur.
